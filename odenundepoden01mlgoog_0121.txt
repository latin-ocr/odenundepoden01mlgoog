amaa

ΠΠ.

Lupis et agnis quanta sortito obtigit,
Tecum mihi discordiast,

Hibericis peruste funibus latus
Et crura dura compede.

Licet superbus ambules pecunie,
Fortuna non mutat genus.

Videsne, Sacram metiente te viam
Cum bis trium ulnarum toga,

Vt ora vertat huc et huc euntium
Liberrima indignatio?

‘Sectus flagellis hic triumviralibus
Praeconis ad fastidium

Aret Falerni mille fundi iugera
Et Appiam mannis terit

Sedilibusque magnus in primis eques
Othone contempto sedet.

Quid attinet tot aere navium gravi
Rostrata duci pondera

Contra latrones atque servilem manum
Hoc, hoc tribuno militum?’

V.

‘At o deorum quidquid in caclo regit
Terras et humanum genus,

Quid iste fert tumultus et quid omnium
Voltus in unum me truces?

Per liberos tc, si vocata partubus
Lucina veris adfuit,

Per hoc tinane purpurae decus precor,
Par inprobaturum haec Iovem,

Quid ut noverca me intueris aut uti
Petita ferro belua?’

Vt baec trementi questus ore constitit
Insignibus raptis puer,

 

