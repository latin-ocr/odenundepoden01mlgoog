CARMINVM

amaa SECVNDVS.

.1.

Motum ex Metello consule civicum
Bellique causas et vitia et modos
Ludumque Fortunae gravesque
Principum amicitiae et arma

Nondum expiatis uncta cruoribus,
Periculosae plenum opus aleae,
'Praetas ct incedis per ignes

suppositos cineri doloso.

Paulum severae Musa tragoediae
Desit theatris: mox ubi publicas
Res ordinaris, grande munus
Cecropio repetes coturno,

Insigne maestis praesidium reis
Et consulenti, Polio, euriae,
Cui laurus aeternos honores
Delmatico peperit triumpho.

Iam nuno minaci murmure cornuum

Perstringis auras, iam litui strepunt
Iam fulgor armorum fugaces

'Perrat equos equitumque voltus

Audire magnos iam videor duces,
Non indecoro pulvere sordidos,
Et cuncta terraram subacta

Praeter atrocem animum Catonis.

 

