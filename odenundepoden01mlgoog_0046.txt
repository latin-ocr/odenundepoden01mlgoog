CARMINVM

Omnes eodem cogimur, omnium
Versatur urna serius ocius
Sors exitura et nos in aeternum
Exsilium inpositura cymbae.

ΙΙΠ.

Ne sit ancillae tibi amor pudori,
Xanthia Phoceu Prius insolentem
Serva Briseis niveo colore

Movit †Achillem;

Movit Aiacem Telamone natum

Borma captivae dominum Tecmessae:

Arsit Atrides medio in triumpho
Virgine rapta,

Barbarae postquam cecidere turmae
Thessalo victore et ademptus Hector

'Prodidit fessis leviora tolli
Pergama Grais.

Nescius an te generum beati

Phyllidis flavae decorent parentes.

Regium certe genus, et penates
Maeret iniquos.

Crede non illam tibi de scelesta

Plebe dilectem neque sic fidelem,

Sic lucro aversam potuisse nasci
Matre pudenda

Bracchia et voltum teretesque suras

Integer laudo; fuge suspicari,

Cuius octavum trepidavit aetas
Claudere lustrum.

*au—*—

 

