LIBER m.

Regius sanguis dominaeque tradi

Barbarae paelex? Aderat querenti

Perfidum ridens Venus et remisso
Filius arcu.

Mox ubi lusit satis, ‘abstineto'

Dixit ‘irarum calidaeque rixae,

Cum tibi invisus laceranda reddet
Cornua taurus.

onr invicti Iovis esse nescis.

Mitte singultus, bene ferre magnam

Disce fortunam tua sectus orbis
Nomina ducet'

———-.

XXVIII.
Festo quid potius die

Neptuni faciam? Prome recondimm
Lyde, strenua Caecubum
Manitaeque adhibe vim sapientiae.

Inclinare meridIem

Sentis ac, veluti stet volucris dies,
Parcis deripere horreo

Cessantem Bibuli consulis amphoram.

Nos cantabimus invicem

Neptunum et virides Nereidum comas;
Tum curva recines lyra

Latonam et celeris spicula Cynthiae.

Summo carmine, quae Cnidon
Fulgentesque tenet Cycladas et Paphon
Iunctis visit oloribus
Dicetur; merita Nox quoque nenia.

-n——n———n-

 

