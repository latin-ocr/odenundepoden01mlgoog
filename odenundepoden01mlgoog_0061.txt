LIBER II.

Quamquam choreis aptior et iocis
Ludoque ldictus non sat idoneus
Pugnae ferebaris; sedidem
Pacis eres mediusque belli.

Te vidit insons Cerberus aureo

Cornu decorum, leniter atterens
Caudem, et recedentis trilingui

Ore pedes tetigitque crura

——uss-—n—

XX.

Non usitata nec tenui ferar
Pinna biformis perliquidum aethera
Vates, neque in terris morabor
Longius invidiaque maior

Vrbes relinquam. Non ego, pauperum
Sanguis pareutum, non ego, *quem vocas,

Dilecto Maecenas, obibo
Nec Stygia cohibebor unda.

[lam iam residunt cruribus asperae
Pelles et album mutor in alitem
Superne, nascunturque leves
Per digitos umerosque plumae]

Iam Daedaleo tutior Icaro
Visam gementis litora Bosphori
Syriaeque Gaetulas canorus
Ales Hyperboreosque campos.

Me Colchus et qui dissimulat metum
Marsae cohortis, Dacus ct ultimi

Noscant Geloni, me †peritus
Discat Hiber Rhodanique potor.

Absint inani funere ueniae
Luctusque turpes et querimoniae;
conpesce clamorem ac sepulcri
Mitte supervacuos honores.

 

