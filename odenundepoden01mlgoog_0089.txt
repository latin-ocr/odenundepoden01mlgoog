XXVII.

Inpios parrae recinentis omen

Ducat et praegnas canis aut ab agro

Rava decurrens lupe Lanuvino
Fataque volpes;

Rumpat et serpens iter institutum,

Si per obliquum similis sagittae

Terruit mannos: ego cui timebo,
Providus auspex,

Antequam stantes repetat paludes

imbrium divina avia imminentum,

Oscinem corvum prece suscitabo
Solis ab ortu

Sis licet felix, ubicumque mavis,

Et memor nostri, Galatea, vivas;

Teque nec laevus vetat ire picus
Nec vaga cornix.

Sed vides, quanto trepidet tumultu

Pronus Orion. Ego quid sit ater

Hadriae novi sinus et quid albus
Peccet Iapyx.

Hostium uxores puerique caecos

Sentiant motus orientia Austri et

Aequoris nigri fremitum et trementes
Verbere ripas.

Sic et Europe niveum doloso

Credidit tauro latus et scatentem

Balcia pontum mediasque fraudas
Palluit audax.

Nuper in pratia studiosa florum ct

Debitaa Nymphis opifex coronae

Nocte sublustri nihil astra praeter
Vidit et undas.

 

